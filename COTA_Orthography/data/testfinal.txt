28ماي 2008 يا حافر حفرة السوء قال لك اللي يحفر حفرة السوء 
ما يحفر إلاقياسو يدور الهم و ما يرجع الا لراسويحكيوعلى 
سلطان- كان خايف ربي ويقدر اهل العلم و يعظم رجال الدين 
صلاي حافظ كلام ربي لكن يشوف في الرعية متاعو موش 
قايمينبفرايض دينهم و الجوامع فارغه تطمبر  قعد يخممكيفاش
يعمل معاهم باش يردهم للطريق المستقيم قال  م اركان الدين
النظافة و الطهر ها الناس لا يعرفوا لا يغسلوا لا ينظفوا أبدانه
لبريمة فيهم لحموا يتقرقش بالسكينة  هات قبل كل شيء نعلمهم
النظافة والنظافة توصل للوضوء للصلاة قال نعمل حمام والي 
يجيء يغسل بلاش كفن بلافلوس كل نفس ذايقة الموت و الحاكم 
العاقل كيف يحب يرغب الناس في حاجة يعملهالهم في الأول بلاش 
جاب البناي بني لو حمام هايل ركبوا البيبان و الشبابك  جاب 
الدهان شهرين وهو يدهن- عمل الفيليتواتوالقرنيزة محابس النوار 
صيد مربوط في نخلة زوز حمامات وبيناتهم خمسة ركب
الكواتروات سيدنا على والحسن والحسين- باسم الله الرحمان الرحيم 
فاز من ظفر بالدين- خرج الحمام كيف العروسه خرج البراح يدور
في البلاد النظافة من الايمان و الغسيل بلاش في حمام السلطان و
جاب البناي حطو في الحمام وعمللو شهرية  ولى هاك الحمام
بالصف دق بلا حق أشكون اللي يلحقلو الطريق و يدخل يعملطياب
و شيخ قاعد في المحرس يعلم في الناس في الوضوء و الصلاة و
هاك البناي عامل لسين يغزل لحرير سيدي سيدي و النهار لكل و
هو يجري و يطيح هذا يمدلوالبشاكر هذا يدوروا القبقاب هذا يجيبلو 
شربية ماء حتي حبوه الناس ولاه يحسنوا لو ولىيقبض فيهم جوانب 
و كل يوم على قسم جديد و تنفنفتأحوالو والشهرية متع السلطان
هذيكة كل شهر يخليها على جهة ما يجبدهاشحسدو سي الدهان قال
هو بنى و انا دهنت علاش حطو هو في هو في الحمام وموش أنا و 
في عوض اللي هو قاعد يصور في الميات و الألوف و يكنز علاش
موش أنا
لكن هاو نربطهالو طلع للسلطان قال يا سيدي إنت تكرمت 
علالرعية و تفضلت عليها و عملت حمام و الغسيل بلاش و ها 
الراجل اللي حطيتو في الحمام راهو يدفع في الناس  الطياب 
بقداش و المطهرةبقداش و الناس ياسيديراهم قاعدين يتضجرو منو 
و نزيدك زيادة  ثمه ناس من هاك المشوشين يقولوا اللي هو موش 
قاعد يعمل فيه من راسو  الفلوس قاعد يحاسب بيهم في السلطان  
و توه من فم شكون تسمعها السلطان ولي حمامجي قال شنوه؟ ولد 
الكلب انا حمامجي؟- ولاتروى في النازله لا بحث لا سمع من 
المتهوم قال وزير  هز البناي حطو في شكاره و ارميه في البحر
وبره انت يا دهان اقعد في فيبقعتو في الحمام  يا حافر حفرة 
السوء- الجزء الثاني و الأخير الوزير جا باش يتكلم خاف علي 
نفسو ماش يقول لو يا سيدي بالك هالراجل يكذب  بالك بناتهمش 
أغراض؟ استخبر و ابحث وحتي يشهدوا لك الناس ؟ لكن شاف 
السلطان مغشش و شلاغموتتنمبر و شعرو مفيشسكت عند الاول
فرق الحكم روح الوزير لدارو بعث جاب البناي قال لو يا ولدي 
سيدنا راهو آذني باش نبحركعلاش يا سيدي قالو آش عملت من 
عيب ؟ قالو نعرف اللي انت مظلوم و الدهان حاسدك و ننجم 
مانفذش الحكم لكن على شرط اقعد عندي هونية في الدار لا تخرج
لا توصل للباب لا تطل من شباك حتىآش يعمل ربي على خاطر اذا 
كان يشوفك بعض الحد و يخبر السلطان راهو راسي يلعب بين
ساقيا وانا عملت معاك المليح متكافينيش بالدوني قالو يا سيدي 
اللي عملت مبروك  الوزير عندو بيت في الجنينة  الجنينة داير 
بيها سور حطو فيها  و طلع للسلطان قال نفذت الحكم المطاع و
ربي يبقي سيدنا و سي الدهان مشي تنصب في الحمام ووقتها 
ولىغديكة الدفوع بالمنجد  في عوض اللي كانوا الناس
لجونتهميعطيوا الاحسان وواحد يعطي واربعة خمسة ما 
يعطيوشوللالحمام بالطريفة و الدفوع بالمسبق بره يا زمان ويجي 
يازمان نهار السلطان  عندوبابورينو متع نزهة خرج يتفسح في 
البحرهو قاعد علىالكويطره و مدلدل يدو في الماء و تملص الخاتم 
من صبعو طاح في البحر خاتم طاح في الغريق مازالشي الواحد
يخمم عليه ؟؟ أيا ربي يخلف البحرية متاع السلطان في هاك
البابورينويصطادو في الحوت برزونهارتها كيف روح للسراية و 
هبطوا هاك الحوت قال هزوا باي لدار فلان و باي لدار فلان  
منهم باي لدار لوزير الوزير قاعد في دارو و جابوا كيف ما تقول
انت كنسترو بالحوت قالو هاذية من عند سيدنا عيط للطباخة قاللها 
هز هالحوت لكن فبل ما تهز الكنسترو اختار منو حوتةباهية قال
لها هزها هاذي لهاك البناي  مسكين قلو يدبر راسو فيها  يشوي و 
الا يعمل كيف ما يحب هزت هاك الحوتةللبناي حكها في في 
الماء شد قشرها هو شقها و جبد الفرت متاعها و يلقي في وسطها
خاتم خزرلو ثبت فيه مليح يلقاه خاتم السلطان  خاتم السلطان ما 
يغباش فيه السلطان مستانس كل نهار جمعة يجيء للحمام و قبل ما
يدخل يغسل يخلي عندواسطوشو و سلسلة و منقالة و خاتمو رمي 
الخاتم في في مكتوبو و قام مشي للوزير قالو سيدي نحبك تقابل
بي السلطان اشنيه؟ قالو هذا كفويا؟ على خاطر عصيت امروو
خبيتك و عتقتك من الموت؟ تحبو اليوم يبخر بلحمي؟ هكه؟ اتق شر 
من أحسنت اليه قالو يا سيدي انت آش عليك؟ كيف يسألك قول لي
انت نفذت امرو ورميتني في البحر- وخليني ندبر راسي قالو
انخمم بات الليل لكل النوم ما كحلش عينيه في الصباح قال وين 
ترسي برة اسلام  ايامعاياوصلو للسراية خرج السلطان للمحكمة 
دخل الوزير الدايره الفركاوات تصففوع اليمين و ع اليمين و عل 
اليسار جا باش حامبة حل الباب على فردتين و قال سيدي حاضر 
يا شكاية و سي البناي داخل هو الاول قدم و خر عطي كار 
السلطنة السلطان غزرلو قال آه هدا موش البناي؟ وزير موش
آذنتك باش تحطو في في شكارة و ترميه في البحر؟ قالو يا سيدي 
امرك مطاع و مانخالفش عليه حطيتو في شكارة و خيطت عليه و
زدت ربطت فيها حجره و جيت لغريق البحر ورميتو ما 
نعرفشكيفاش اليوم اليوم هاو حي قدامنا قالو كيفاش يا ولدي
احكي لي قصتك وين كنت؟ قالو يا سيدي جبت لك لك السلام من 
خوك سلطان البحر قال لو شنوه ؟ هو ثمه سلطان في البحر ؟ قالو
اي نعم يا سيدي سيدي الوزير حطني في شكاره و خيط علي وزاد 
ثقلني بحجره  الله يجازيه خير و رماني في البحر غطست
سعدك و المسعودين جيت قد قد قدام السراية متاع سلطان البحر
شدوني العسكر آه هذا براني؟ هذا منين جا؟ دخلوني للسلطان قال 
لي كيف سبتك؟ حكيت لو قلت لو الي أنا صنعتي بناي و حكيت من 
الجملة حتي علي علي الحمام الي بنيت هولك يا خي شد في في ما 
سيب قال لي ابني لي حمام كيف الي بنيتو لسلطان البر و هاذي
المدة لكل وانا نبني و ما كمل الحمام الا البارح برك اليوم علي 
الفجر قال لي توة ماش نرجعك للبر و سلم على خويا السلطان 
وقول لو يعمل مزية يبعث لي الدهان الي دهن لو الحمام متاعو
وهاو الاماره و عطاني يا سيدي ها الخاتم قال لي ادي هولو مد لو
الخاتم خزرلو السلطان لقاه خاتمو الي طاح لو البارح في في البحر 
ما عادش ثمة شك في النازله قال عنديش حد اياابعثو جيبوا
الدهان بره يا باش حامبه قول للرايس يحضر البابورينو و يستناني 
و جيبو الدهان مقابله للحرس  فيسع باش منخليوش خويا سلطان 
البحر يستني هو احتاج لي و قصدني ما نعطلوش حضرت 
الكروسة مقابله الحرس طلعوا للبابورينو الدهان مشي لو باش 
حامبهجابو زاده للمرسي ركب لكن السلطان ودايرتو ووخينا سي 
البناي واقف فهم الضربه منين جاتو قالو السلطان يا ولدي طلب 
عليك سلطان البحر البناي مشي بني لو حمام ياخي هو بعث لي 
قال يحب نبعثلو الدهان متاعي اماله هاوكه سلم عليه و نحبك 
تهنيني و تخدم لو خدمة في طريقها تمشيشي تحشمني معاه؟ الدهن 
فهم النازله و عرف الي صاحبو البناي هو الي ربطهالوو المسلفه 
في لغنم مردوده لكن آش ماش يقول؟ قعد يخمم في حيلة باش يمنع 
و منها قال لو  حاضر يا سيدي و أمر السلاطين طاعة و كون
متهني الهناء التام لكن أنا توة ماشي سامحني نمشي نجيب 
الماعون متاعي ونجي قام البناي قال ماعون؟ هو خصيص في 
الماعون ؟ الدهن عندوعلى كل لون و الشيت من الشيت الكبارمتع 
التبييض لشيت بو ثلاثه شعرات القرينزه شيت الفيليتوات كل شي 
كل شيعندو بالبرشت لا أنا كيف مشيت نبني لو ماو لقيت الماعون 
لكل عندو قال السلطان أيا وش لازم بعد اللي هاو قالك كل شيء 
عتدو أي الشكارة جابو الشكارة قال البناي هات أنا نحطوفيها و 
نخيط عليه بيدي انا نعرف كيفاش ودخلو في الشكاره و خيط 
عليه خياطتين و و ربط فيها حجره و منها قال هدي شوية ثماشي 
حجرة اخري ربط حجرتين وهزو هو بيدو ورماه في البحر و قال 
لو ايا بره في الامان و سلم لي على السلطان و بوس لي يدو  راهو 
خيرو في كرشي و براس خويا ما خويا ما تحشمنيش معاه000 و 
ياحافر حفرة السوما تحفر الا قياسك000
قرد موالف ولي ما عادشعندوماكله مستانس ماياكل الا المليح 
من المصيد لللحم للحوت  نهار ما ثماش زهومة طيبت عجة 
موشمستانسياكل العجة حطها قداموخزرلها شمها و قامقعد بلا 
فطور في العشاء كيف كيفالماكلة اليمستانس بيها مالقاهاش و 
الماكلة الموجودة ما كانشعرفها في السابق و مستانس لباس 
مايلبسالا الملف المليح و الحرير المهم و البرنوسالجريديهذمكه 
ما عادش يطولهم حويجاتوتهرات و ما عندوشباش يشري بطل 
الخرجه من الدار و ما ياكلالا وقت الي يتقطع بالشر و تظلام 
عينيه ويشرف علي الهلاك  و النهار الكل وهو يخمم زعمه منين 
يدبر باش يلبسو ياكل حتي لين تفكر صاحبو الي دارباه للمهالك  
ليله بعد المغارب خرج  ما ينجمش يخرجفي النهار يحشم 
بهاكالحوايج الرثة  استني حتيظلامت الدنيا مشي لو للدار دق 
عليه خرجت لو الخادم قاللها حاجتي عند سي فلان قالتلو سيدي 
مسافر لوين مشي ؟ قالت للبلادالفلانية  وقتاش يجيء علي خير
قالت لو تحبلونصيف شهرآخر رجع علي نفسو للدار لقي الدار 
سقفو قاعه المرا ما ثماش هزت نفسها و مشاتلدار بوها ماعادتش 
تنجم تقاسي هاك الهم قال الي يهرب منك ما تجري وراه و الي 
يبيعكبالفول بيعو بالقشور و منها قال مرتي مرتي اليجمالها 
يضربو بيه الأمثال و قعد يخمم يخلطعليها و يمشي يلحلح و يزقدح 
و يبوس اليدينثماشي ما بوها يتنهزر فيها و يقول لها قومروح مع 
راجلك و منها قال لا نمشيلها لا نكبر لها راسها آما ها البلاد الي 
كنتفيها في عين صبحت في عين ما عادتش نقيم فيها قد و في هاك
الليل شد الثنية
لوين ماشي ؟ ارض الله واسعة ياكل في الحشيش و فين يلقي غدير 
يشرب منو حتيخلطت عليه قافله بدا ماشي معاها  جايةمن بلاد 
أخري موش من بلادو  كيف سبتكيا ولدي ؟ قال أنا من البلاد 
الفلانية اشكون؟ ولد اشكون؟ قال ولد فلان الفلاني طلع 
التاجرمولي هاك القافله يعرف بوه  و المرحوم عندوعليه مزايا 
لاباس عليك ؟ آش و قع لك؟حكي لو حن عليه قلبو و سخف قالوأنا 
ما عنديش ولاد نعملك ولدي استبناه ولي هو يرقدو الولد يشد 
العسه  ورادد بالو أكثر منو حتي وصلو لبقعه ما فيهاش ماء 
النهار الأول الثاني  الثالث الزوايل و العبادولات تتغاغي 
بالعطش بركوا ما عاد حدينجم يمشي قالو يا بابا اقعدوا انتم هوني
وانا نمشي ندبرلكم في الماء و شد الثنية 